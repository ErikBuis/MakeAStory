!section; 0
Optie gekozen: Gravitate door Hanan ElNaghy en Leo Dorst

Bij het binnenlopen van de kamer zie je allemaal posters met archeologische vondsten. Eén van de onderzoekers zit op een computer in een soort 3D-applicatie te werken.
Gids: "Doctor Hanan ElNaghy en doctor Leo Dorst vertegenwoordigen de UvA bij het Europese project Gravitate. Stelt u ze hier gerust vragen over."
!optifnotread; 1; Praat met Hanan ElNaghy; 1
!optifnotread; 2; Praat met Leo Dorst; 2
!opt; Verlaat de kamer; welcome; 1

!section; 1
Hanan: "Goedendag, stel gerust wat vragen! Ik vertel graag meer over onze bezigheden."
Jij: "Goedendag, zou u mij kunnen vertellen waar jullie hier aan de UvA vooral aan werken?"
Hanan: "Natuurlijk, wij werken hier vooral aan het ontwikkelen van de algoritmen Faceting en Mating. Om wat context te geven, nadat een vondst is gedaan moet er veel data verzameld worden over de verschillende eigenschappen van het object, bijvoorbeeld waar de lijnen en vormen zich bevinden. Daarvoor is het eerst belangrijk om te weten welke kant de buitenkant, binnenkant en zijkanten zijn. Wij ontwikkelen hiervoor het algoritme Faceting, wat zich met deze taak bezighoudt. Een vaak voorkomende eigenschap van de binnenkant is bijvoorbeeld dat het een beetje inwaarts buigt. Soms is dit echter weer niet zo, omdat oppervlakten ook naar buiten kunnen buigen of plat kunnen zijn."
!next
Jij: "Dat klinkt zeker niet makkelijk! Wat houdt Mating precies in?"
Hanan: "Nadat alle data over de objecten is opgeslagen is het belangrijkste doel natuurlijk om de stukjes weer in elkaar te kunnen passen. Hiervoor wordt Mating ontworpen; we associëren eerst meerdere voorwerpen met elkaar door patronen te ontdekken binnen de data, en voegen ze samen als de stukken na verder onderzoek echt bij elkaar blijken te horen. Dit wordt onder andere gedaan met behulp van neurale netwerken, die getraind worden met bestaande data."
!next
Jij: "Bedankt voor de uitleg!"
!optifnotread; 2; Ga door naar Leo Dorst; 2
!opt; Verlaat de kamer; welcome; 1

!section; 2
Leo: "Hallo, het lijkt misschien alsof ik druk bezig ben, maar ik heb wel even tijd om je vragen te beantwoorden."
Jij: "Bedankt! Toen ik hier binnenliep dacht ik eigenlijk dat het project iets met ruimtevaart te maken had, vanwege de naam Gravitate. Waar komt deze naam vandaan?"
Leo: "Haha, zo lijkt het inderdaad wel, maar eigenlijk staat het voor Geometric Reconstruction And noVel semantIc reunificaTion of culturAl heriTage objEcts. Wat we hier doen is dus het associëren, combineren en in elkaar zetten van archeologische objecten."
!next
Jij: "Wat ziet u als belangrijkste verbetering die dit programma de wetenschap kan opleveren?"
Leo: "Het innovatieve aspect van het project is dat we een digitaal platform ontwikkelen dat het mogelijk maakt om archeologische objecten automatisch met elkaar te combineren. Dit bespaart andere onderzoekers weer veel tijd, terwijl het systeem bijna even accuraat is als mensen. Door de geometrie, vorm, kleur en schrift op de objecten te herkennen kunnen we overeenkomsten herkennen tussen verschillende objecten, bijvoorbeeld als een tekening van een gezicht in meerdere stukken is gebroken." Hij wijst naar zijn computerscherm, die je al hebt gezien toen je binnenliep. "Het maakt ook het achterhalen van geschiedenis en het opstellen van tentoonstellingen makkelijker."
!next
Jij: "Hoe wordt ervoor gezorgd dat alle data van die vele stukjes overzichtelijk opgeslagen worden?"
Leo: "Nadat de stukjes zijn geanalyseerd, is er veel data uit die analyse beschikbaar. Omdat elk object verschillende eigenschappen heeft en we objecten met vergelijkbare eigenschappen met elkaar willen combineren, wordt de data opgeslagen in een RDF graph. Een ander algoritme, dat Mating heet, wordt vervolgens gebruikt om de opgeslagen data met elkaar te associëren, zodat stukken die één object vormen weer kunnen worden gecombineerd. Dit doen wij aan de UvA, misschien kan Hanan je daar meer over vertellen."
Je bedankt Leo voor zijn tijd, en zegt dat je het allemaal erg interessant vond.
!optifnotread; 1; Ga door naar Hanan ElNaghy; 1
!opt; Verlaat de kamer; welcome; 1
